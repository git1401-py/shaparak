[
    {
        "id": 0,
        "question": " چگونه می توان یک دستگاه پایانه فروش (POS) دریافت نمود ؟ ",
        "answer": "جهت دریافت یک دستگاه پایانه فروشگاهی می توان با تماس با شرکت ارایه دهنده خدمات پرداخت که اطلاعات آن-ها از طریق بخش پیوندهای سایت شاپرک موجود می باشد و یا ثبت درخواست از طریق وب سایت شرکت های ارایه دهنده خدمات پرداخت اقدام نمود.همچنین از طریق سامانه جامع پذیرندگان که بزودی دسترسی آن در سایت شاپرک قرار خواهد گرفت می توان نسبت به ثبت درخواست جهت دریافت انوع ابزار پذیرش اقدام نمود.",
        "answer_parts": []
    },
    {
        "id": 1,
        "question": "چه خدماتی بر روی پایانه فروش به طور معمول ارائه می شود ؟",
        "answer": "خدماتی که بر روی پایانه های فروش قابل ارائه می باشند شامل موارد زیر است: ",
        "answer_parts":[
            "خرید",
            "پرداخت قبض و سایر پرداخت های شناسه دار",
            "خرید شارژ",
            "مانده گیری"
        ]
    },
    {
        "id": 2,
        "question": "چه زمانی می توان از پرداخت صورت گرفته توسط مشتری جهت تحویل کالا اطمینان حاصل نمود؟",
        "answer": "پس از انجام تراکنش دستگاه به صورت خودکار رسیدی مبنی بر انجام موفق یا ناموفق تراکنش چاپ می نماید. پذیرنده باید در هنگام کشیدن کارت توسط مشتری از اصالت برگه خروجی دستگاه مطمئن شده و سپس کالا را تحویل دهد. به عبارتی اخذ رسید خرید موفق از دستگاه به معنی انجام تراکنش بوده و واریز وجه به حساب پذیرنده تضمین شده است.",
        "answer_parts": []
     },
    {
        "id": 3,
        "question": " چگونه می توان مانع از سوء استفاده افراد متقلب به هنگام استفاده از کارت شد ؟ ",
        "answer": "موارد امنیتی که به هنگام خرید با کارت باید توسط دارنده کارت/مشتری باید به آن توجه نمود، عبارتند از:",
        "answer_parts": [
            "اطمینان از اصالت برگه تراکنش موفق چاپ شده توسط پایانه",
            "نظارت پذیرنده بر نحوه ورود اطلاعات و انتخاب منوهای دستگاه توسط مشتری",
            "احراز هویت شخص در خرید های با مبالغ بالا"
        ]
    },
    {
        "id": 4,
        "question": "چگونه می توان از اصالت اشخاصی که جهت پشتیبانی و رسیدگی به پایانه مراجعه می نمایند اطمینان حاصل نمود ؟ ",
        "answer": "",
        "answer_parts": [
            "مشاهده کارت شناسایی و یا معرفی نامه معتبر از طرف شرکت مربوطه ضروری است، لذا پذیرنده باید پیش از اجازه هرگونه دسترسی به پایانه فروش و یا اعمال تغییرات بر روی دستگاه، شخص پشتیبانی کننده را احراز هویت نماید.",
            "عدم درخواست اطلاعات شخصی کارت و حساب پذیرنده",
            "استعلام از شرکت های ارایه دهنده خدمات پرداخت مربوطه",
            "نظارت بر اقدامات و تغییرات صورت گرفته بر روی پایانه توسط پشتیبان"
        ]
    },
    {
        "id": 5,
        "question": " آیا داشتن چند پایانه فروش توصیه می شود ؟ ",
        "answer": "با توجه به یکسان بودن عملکرد تمامی پایانه های فروش صرفاٌ استفاده از یک پایانه فروش کافی است.",
        "answer_parts": []
    },
    {
        "id": 6,
        "question": " آیا اخذ هزینه اضافی از دارنده کارت توسط پذیرنده مجاز می باشد؟ ",
        "answer": "خیر. اخذ هر گونه هزینه اضافی از دارنده کارت و تحت هر عنوان توسط پذیرنده کارت مجاز نیست.",
        "answer_parts": []
    },
    {
        "id": 7,
        "question": "حوزه مسئولیت های پذیرنده چیست؟ ",
        "answer": "حوزه مسئولیت های پذیرندگان کارت در ارایه خدمات به شرح زیر می باشد:",
        "answer_parts": [
            "پذیرنده موظف و متعهد به حفظ و نگهداری پایانه فروش با شرایط تعیین شده در قرارداد و ابلاغیه‌های شرکت PSP و منطبق با مقررات این حوزه که توسط بانک مرکزی ج.ا.ا و یا شاپرک اعلام گردیده می باشد.",
            "پذیرنده موظف به اعلام سرقت و مفقودی دستگاه شده می باشد و باید تعهد نماید که درصورت تغییر آدرس و یا شغل، موضوع را در اسرع وقت به شرکت ارائه دهنده خدمات پرداخت اطلاع دهد.",
            "پذیرنده متعهد است ضمن نظارت کافی بر روی عملکرد کارکنان خود داشته باشد لذا مسئولیت هرگونه سوء استفاده احتمالی از طرف کارکنان تحت مدیریت خود به عهده پذیرنده می باشد.",
            "پذیرنده متعهد است درصورت تغییر در صنف (و یا سایر موارد کلیدی ارائه شده به شرکت ارائه دهنده خدمات پرداخت جهت شناسایی خود، از جمله تغییر مندرجات روزنامه رسمی برای اشخاص حقوقی) مجوزهای مربوطه را کسب و مراتب را به شرکت ارائه دهنده خدمات پرداخت اعلام نماید.",
            "پذیرنده مسئول اصالت و صحت مستندات ارائه شده و مجاز بودن آن طبق مقررات جاری کشور می باشد.",
            "لازم بذکر است پایانه فروش تنها با حساب‌های بانکی که دقیقا به نام شرکت باشد باید مرتبط باشد.",
            "پذیرنده متعهد می باشد تا صرفا برای خدمات مجاز که حقیقتا انجام می‌شود، از پایانه فروش استفاده نماید و از انجام هرگونه معامله صوری یا شبیه‌سازی از طریق پایانه فروش پرهیز نماید.",
            "پذیرنده موظف است تا حریم دارنده کارت را رعایت نموده و به هیچ عنوان جهت ورود اطلاعات به پایانه فروش، رمز مشتری را از وی درخواست نکند. (ورود رمز الزاما باید توسط مشتری انجام گیرد.)",
            "پذیرنده موظف است تا نظارت لازم بر پایانه فروش داشته باشد تا از اصالت رسید تراکنش خرید از روی پایانه فروش خود اطمینان حاصل نماید. بدیهی است کم توجهی به این موضوع باعث افزایش امکان سوء استفاده گردیده و مسئولیت عدم توجه به اصالت رسید بعهده پذیرنده خواهد بود.",
            "پذیرنده متعهد است تا بابت پرداخت وجه از طریق پایانه فروش، مبلغ اضافی از دارنده کارت دریافت نکند.",
            "چنانچه به اشتباه وجهی بصورت اضافی به حساب پذیرنده واریز شود، پذیرنده مجاز به برداشت وجه واریزی اضافی نبوده و باید در صورت تشخیص، مراتب را سریعا به شرکت PSP مربوطه اطلاع دهد.",
            "در صورت برداشت سهوی، پذیرنده متعهد شود حداکثر ظرف 72 ساعت وجه مربوطه را تأمین نماید."
        ]
    },
    {
        "id": 8,
        "question": "مسئولیت های پذیرنده در خصوص فروش و تحویل کالا و خدمات چه می باشد؟ ",
        "answer": "",
        "answer_parts": [
            "پذیرنده موظف است تا در خصوص کالا و خدمات خود، بویژه در مواردی که خرید بصورت اینترنتی می باشد بصورت شفاف اطلاع رسانی نماید.",
            "ذیرنده باید كالاها و خدمات خود را در زمان انجام تراكنش به دارنده كارت تحويل دهد. در تراكنش‌های اینترنتی، دارندگان كارت می بایست از روش و تاريخ تحويل مطلع باشند."
        ]
    },
    {
        "id": 9,
        "question": "پذیرنده به هنگام عقد قرارداد با شرکت ارایه دهنده خدمات پرداخت چه نکاتی را باید مد نظر قرار دهد؟ ",
        "answer": "به هنگام عقد قرارداد با شرکت ارایه دهنده خدمات پرداخت رعایت مواردی شامل درج کامل اطلاعات هویتی، شماره تاریخ و مدت اعتبار قرارداد با شرکت ارایه دهنده خدمات پرداخت، مبلغ قرارداد، نحوه محاسبه کارمزد و یا هر گونه هزینه احتمالی دیگر (سایر هزینه ها) دریافتی از پذیرنده، شرایط و الزامات تسویه حساب، نوع خدماتی که پذیرنده فروشگاهی یا پذیرنده اینترنتی ارایه می نماید، تعهدات و مسولیت های طرفین، شرایط تسویه حساب، جبران خسارت و فسخ قرارداد لازم بوده و پذیرنده باید به آن توجه لازم را مبذول نماید.",
        "answer_parts": []
    },
    {
        "id": 10,
        "question": "چه مواردی منجر به محدود شدن مجوز فعالیت پذیرندگان در استفاده از ابزارهای پذیرش می شود؟ ",
        "answer": "محدودیت هایی برای استفاده از ابزارهای پذیرش برای پذیرندگان خاطی در نظر گرفته شده است که به شرح موارد زیر می باشند:",
        "answer_parts": [
            "قرارگرفتن دستگاه کارتخوان به نحوی که هنگام انجام عملیات پرداخت برای مشتری (دارنده کارت) قابل دسترسی و رؤیت نباشد.",
            "تخطی از الزامات بانک مرکزی و شاپرک",
            "استفاده از دستگاه کارتخوان برای کسب و کاری غیر از صنف ثبت شده در قرارداد فی‌مابین شرکت ارایه دهنده خدمات پرداخت و پذیرنده",
            "ایجاد تراکنش‌های مجازی از قبیل نقد کردن مبلغ داخل کارت بدون انجام داد و ستد واقعی",
            "عدم ارائه رسید به مشتری در تراکنش‌هایی که ارائه رسید، طبق مقررات و الزامات شاپرک، الزامی اعلام شده است",
            "عدم عودت مبالغ واریزی اضافی که به اشتباه به حساب پذیرنده واریز شده است",
            "تغییر آدرس محل بهره‌برداری از دستگاه کارتخوان بدون رعایت مقررات و الزامات شاپرک و یا مفاد توافق با شرکت ارایه دهنده خدمات پرداخت",
            "ممانعت از تحویل دستگاه کارتخوان به شرکت ارایه دهنده خدمات پرداخت ، درصورت درخواست شرکت ارایه دهنده خدمات پرداخت مربوطه",
            "اخذ هرگونه وجه بیش از مبلغ خرید، از دارنده کارت در ازای ارائه خدمات پرداخت الکترونیکی بدون مجوز بانک مرکزی ج.ا.ا. و شاپرک",
            "پرسیدن رمز کارت از مشتری و اصرار بر ورود رمز دارنده کارت توسط پذیرنده",
            "ارسال تراکنش‌های نامعتبر، شبیه‌سازی شده، یا شکسته شده",
            "دستکاری عمدی و ایجاد اختلال در فرآیند اجرای تراکنش",
            "ذخیره و یا استفاده از اطلاعات محرمانه دارندگان کارت",
            "هرگونه تلاش به منظور نفوذ به سامانه‌های پرداخت الکترونیکی کشور",
            "هرگونه تلاش منجر به سلب اعتماد دارندگان کارت از نظام پرداخت الکترونیکی کشور",
            "جعل یا ارائه اطلاعات ساختگی در حوزه پرداخت الکترونیکی",
            "هرگونه دستکاری دستگاه کارتخوان دریافتی از شرکت ارایه دهنده خدمات پرداخت",
            "هرگونه اقدامی که منجر به صدور دستور برخورد با پذیرنده توسط مراجع قضایی، انتظامی یا امنیتی در رابطه با تخلفات حوزه‌ی پرداخت الکترونیک شود.",
            "انجام اعمال مرتبط با سوءاستفاده مالی و پولشویی یا ایجاد اختلال در حوزه پولی و بانکی کشور در صورت اعلام مراجع قانونی",
            "فعالیت‌های منجر به اختلال در جریان نقدینگی خارج از چارچوب‌های مجاز، در صورت اعلام مراجع قانونی"
        ]
        
    },
    {
        "id": 11,
        "question": " تسویه با پذیرندگان فروشگاهی چند سیکل صورت می پذیرد؟ ",
        "answer": "انتقالات سامانه «پایا» برای دستور پرداخت‌های مشتریان صرفاً یک بار در روز به شرح زیر انجام می گیرد:",
        "answer_parts": [
            "در روزهای غیر تعطیل رسمی، انتقالات سامانه «پایا» برای تسویه تراکنش‌های کارتی «شاپرک» مربوط به روز قبل، صرفاً یک بار در روز و در سیکل ساعت ۳:۴۵ بامداد پردازش و برای بانک‌های پذیرنده ارسال می‌گردد. ضمناً ریز تراکنش‌های پایانه‌های فروش «شاپرک» در ساعت ۵:۰۰ بامداد در اختیار بانک‌های پذیرنده قرار می‌گیرد.",
            "در روزهای تعطیل رسمی، انتقالات سامانه «پایا» برای تسویه تراکنش‌های کارتی «شاپرک» مربوط به روز قبل، صرفاً یک بار در روز و در سیکل ساعت ۱۵:۴۵ پردازش و برای بانک‌های پذیرنده ارسال می‌گردد. ضمناً ریز تراکنش‌های پایانه‌های فروش «شاپرک» در ساعت ۱۷:۰۰ در اختیار بانک‌های پذیرنده قرار می‌گیرد."
        ],
        "note": "بدیهی است پس از ارسال دستور پرداخت به بانک ها در زمان مقرر شده فوق، زمان واریز به حساب پذیرندگان بستگی به مقررات مبادلات پولی بانک پذیرنده دارد."
    }
]